Stuurgegevens
=============

Voor de unieke adressering van berichten wordt afgesproken dat elke Geo- en
BAG-applicatie in de adressering van de berichten tenminste de combinatie van
&lt;organisatie&gt;, &lt;applicatie&gt;, en &lt;administratie&gt; in de StUF:stuurgegevens
van ontvanger en zender opneemt.

De volgende uitgangspunten gelden voor de stuurgegevens van BAG-applicatie:

-   &lt;organisatie&gt; code of naam van de organisatie die de BAG-applicatie
    beheert.

-   &lt;applicatie&gt; Unieke aanduiding van de applicatie

-   &lt;administratie&gt; de code of naam van de administratie van de gemeente
    waarbinnen het (geconstateerde) object ligt conform de gemeentegrens van de
    BAG

-   De &lt;organisatie&gt; mag/kan gelijk zijn aan &lt;administratie&gt;.

De volgende uitgangspunten gelden voor de stuurgegevens van de Geo-applicatie:

-   In het Geo-BAG berichtenverkeer hanteert de Geo-applicatie dezelfde
    stuurgegevens als wordt toegepast in het berichtenverkeer met SVB-BGT.

-   In het BGT berichtenverkeer geldt dat één organisatie één BGT administratie
    heeft; voor het Geo-BAG berichtenverkeer geldt dit ook.

-   Het stuurgegeven &lt;organisatie&gt; is gelijk aan de bronhoudercode.

-   Onder een samenwerkingsverband kunnen meerdere organisaties (=bronhouders)
    vallen, echter de naam of code van het samenwerkingsverband wordt niet
    opgenomen in de stuurgegevens.
